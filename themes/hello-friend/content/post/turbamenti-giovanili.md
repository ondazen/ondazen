+++
title = "Turbamenti giovanili"
date = "2025-07-10"
author = "Dandy"
cover = "img/turbamenti.jpeg"
description = "C’è stato un tempo di bruma e di carne, quando il cuore batteva in gola non per amore..."
+++

C’è stato un tempo di bruma e di carne, quando il cuore batteva in gola non per amore, ma per l’immagine di un calendario, che stava appeso al muro come un’opera d’arte.

Erano Dee, scolpite da luci sintetiche, più vere del vero, più provocanti del nudo che oggi scivola via senza lasciar traccia.

Non era pornografia. Era mistero, era il brivido del non detto, la promessa che dietro ogni curva si celava il sacro.

E noi, con la pelle tesa e gli occhi affamati di tutto, assistevamo al miracolo del risveglio, in silenzio, tra le pagine di un diario mai scritto, tra i muri scrostati della classe di greco, dove lo sguardo sfiorava e bastava.

Oggi il corpo è ovunque. Ma l’incanto si è fatto binario. E il desiderio – quello vero – se n’è andato con la campanella dell’ultima ora di fine liceo.
