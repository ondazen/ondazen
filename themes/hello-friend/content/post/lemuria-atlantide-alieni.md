+++
title = "Lemuria, Atlantide, alieni (e altre cose assurde a cui la gente non crederà)"
date = "2023-05-24"
author = "Dandy"
cover = "img/atlantide.jpg"
description = "A quei tempi il cielo risplendeva delle sole stelle. La luna, che è solita riflettere i raggi provenienti.."
+++

A quei tempi il cielo risplendeva delle sole stelle. La luna, che è solita riflettere i raggi provenienti dal sole, rischiarando le nostre buie notti, non era presente all’epoca della civiltà lemuriana. Un cataclisma, avvenuto molto tempo prima (l’impatto di un asteroide con il pianeta Terra), fece sbalzare via il satellite dall’orbita terrestre, spingendolo nella fascia di Kuiper (l’attuale aspetto craterizzato della luna è da ascriversi a questa vicenda).

I lemuriani erano una civiltà molto avanzata, sia da un punto di vista magico che tecnologico, ma con caratteristiche fisiche estremamente differenti dalla nostra attuale biologia. Così li descrive Rudolf Steiner, il padre dell’antroposofia: “I lemuriani avevano un corpo molle e particolarmente plasmabile, ciò significa che lo potevano modificare; non avevano una memoria sviluppata e per questo motivo non avevano un linguaggio. Inoltre, essendo l’io ancora poco sviluppato e mobile, il proprio atteggiamento interiore veniva subito manifestato. L’io e il corpo astrale si riunivano al corpo fisico e a quello  eterico per breve parte del giorno determinando un approccio alla vita e una percezione totalmente diversa.

I lemuriani, oltre ad avere delle doti chiaroveggenti (1), possedevano delle funzioni corporee ancora unite: la respirazione e il nutrimento erano congiunte in un unico organo che introduceva una sostanza liquida, lattiginosa. Gli organi dei sensi (2) erano poco sviluppati e percepivano per lo più immagini. La percezione del caldo e del freddo era trasmessa dalla ghiandola pineale, oggi atrofizzata”

Ma la caratteristica più sorprendente, che potrebbe apparire ai giorni nostri, era la loro facoltà ermafrodita. I lemuriani, infatti, possedevano sia le gonadi maschili che quelle femminili, permettendo loro di concepire per partenogenesi. Ciò li rendeva esseri completi, con sorprendenti capacità di natura magica. A onor del vero, i lemuriani potevano concepire anche per accoppiamento, ma questa pratica era mal vista, in quanto poteva causare errori genetici. 

Questa loro peculiarità suscitava l’invidia di alcune razze aliene provenienti da un lontano universo, nel quale la tecnologia aveva preso il sopravvento in un modo così distorto, che l’essenza non riteneva più utile incarnarsi in quegli esseri. L’essenza - o il se superiore - è indistruttibile e, per sua natura, immortale. 

Inizia, così, uno scontro tra i lemuriani e le razze aliene mortali. Queste battaglie volanti vengono descritte nei poemi epici indiani del Mahabharata e del Ramayana e culminano con la vittoria della civiltà terrestre. I lemuriani, grazie all’aiuto di Murlock (3), costruiscono uno scudo stellare per difendersi da ulteriori insidie aliene, rendendo praticamente invalicabile l’accesso alla Terra dallo spazio esterno. 

Gli alieni, dal canto loro, passano alla controffensiva: prendono la luna, che nel frattempo gravita nella fascia di Kuiper, e la riposizionano nell’orbita terrestre, pensando che avrebbe creato problemi sia alle doti magiche dei lemuriani sia al loro scudo stellare. Ciò fu causa, invece, di un’alterazione nella biologia dei lemuriani: nello specifico, iniziano a mutare le loro gonadi, provocando la sessualizzazione nella specie. Gli individui, dapprima completi e in grado di auto riprodursi, adesso hanno bisogno di accoppiarsi con un essere di sesso opposto per concepire una nuova vita. Questo evento decreta la fine di una civiltà e la nascita di una nuova: gli atlantidei. 

È stato detto come la “capacità” magica dei lemuriani derivava da questa caratteristica di completezza (o dalla mancanza di sessualizzazione). Gli atlantidei si trovano in difetto sotto questo punto di vista. Non gli è più naturale esercitare questa dote; devono ricorrere agli insegnamenti di 

un prete (4) che decide di espiare le proprie colpe, trasferendo parte delle propria conoscenza alla popolazione atlantidea. Questi insegnamenti verranno tramandati fino all’Antica Grecia con il nome di Misteri Eleusini. 

Al pari dei lemuriani, gli atlantidei sono una civiltà tecnologicamente avanzata. Ereditano dai loro antenati uno scudo stellare, composto da alcuni ottaedri (visivamente hanno l’aspetto di due piramidi ribaltate) sospesi nella stratosfera, che garantisce la sicurezza dei confini terrestri. Nel frattempo, le civiltà aliene, fuggite dal pianeta Terra a causa della sonora batosta ricevuta dai lemuriani, si ripresentano. Questa volta, però, il loro approccio è amichevole, per nulla ostile. Iniziano un’opera di dissuasione, in cui fanno credere di essere tornati in pace, in nome di una fratellanza ecumenica, grazie anche all’aiuto di alcuni esseri umani appartenenti alla loggia nera (5). La coriacea diffidenza degli atlantidei si ammorbidisce lentamente, fino a sgretolarsi. Lo scudo stellare viene spento, rendendo i confini terrestri vulnerabili. Inizia, così, il subdolo attacco nei confronti della civiltà atlantidea. La tecnologia aliena provoca dei cataclismi climatici, che causano l’affossamento dell’isola di Atlantide nel giro di qualche secolo. Il mito narra che Atlantide sarebbe sprofondata "in un singolo giorno e notte di disgrazia" per opera di Poseidone.

I sopravvissuti al maremoto e alle alluvioni si trasferiscono sui territori confinanti. Inizia, così, la diaspora degli atlantidei nel continente africano. I più si concentrano in Egitto. Una nuova civiltà si forma dalle vestigia di un popolo distrutto. Il corpus kermetico, contenente i segreti iniziatici degli atlantidei, viene perduto. Alcune conoscenze continuano a vivere in quest’epoca storica, altre vengono scimmiottate, senza che se ne capisca il reale significato (un esempio sono le piramidi). 

Ancora oggi, siamo in balia delle stesse razze aliene, che vogliono creare un essere transumano, in grado di catturare l’essenza per l’eternità e rendersi, a loro volta immortali. Ma il loro compito è fallimentare alle origini, in quanto l’essenza, per sua natura fluida, non potrà mai essere imprigionata all’interno di una struttura. Prima o poi queste razze si estingueranno, rendendo finalmente libero l’essere umano. 

(1) come chiaroveggenti i lemuriani erano, in realtà, poco abili. Avevano la percezione del futuro ma erano pessimi nel determinare quale futuro si sarebbe manifestato. Usavano la precognizione più come organo di senso, che per vedere effettivamente il futuro.

(2) gli organi di senso erano meno sviluppati di quelli umani perchè non avevano predatori naturali.

(3) Murlock nacque per accoppiamento e non per partenogenesi. Si dedicò alla costruzione dello scudo stellare per non essere distratto dal suo obiettivo primario: assassinare il suo sé superiore. 

(4) il prete di cui si parla è Murlock, che decide di incarnarsi, nella vita successiva, in questa figura, per espiare i suoi fallimentari tentativi di assassinio del suo sé superiore. Fonda il tempio del proto-Poseidone.

(5) la proto massoneria esiste sin dai tempi dei proto plasmatici ed era una associazione - separata in loggia nera e loggia bianca-, che studiava i segreti dell'universo, della creazione, del perché siamo qui e qual è il senso e lo scopo di tutto questo.


