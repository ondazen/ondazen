+++
title = "Il dolore come esperienza quantistica"
date = "2020-01-12"
author = "Dandy"
cover = "img/apollo-dafne.jpeg"
description = "Tutte le mattina Alex si alza alle sette in punto, corre in bagno per una frettolosa minzione, poi impugna lo spazzolino..."
+++

*Apollo*: Mi sembra di precipitare in un baratro senza fine. Non riesco ad intravvedere il termine della corsa. La forza attrattiva causata dalla caduta mi smorza l’aria nei polmoni e più cerco di respirare, più provo un senso di soffocamento. Un nodo in gola mi strozza la voce e un senso di costante nausea mi rende inappetente. Ciò che sto sperimentando è il frutto di reazioni chimiche che avvengono all’interno del mio corpo. Reazioni che vengono innescate dal potere creativo dei miei pensieri.  
*Dafne*: Ma cosa sono i pensieri?   
*Apollo*: Sono un flusso informativo espresso nella forma di bit quantistici o Qubit.  
*Dafne*: E come si può definire un bit quantistico?  
*Apollo*: E’ l’unità di misura dell’informazione codificata a livello quantistico, è un oggetto matematico con delle specifiche proprietà, discendenti dai postulati della meccanica quantistica.  
*Dafne*: Quindi mi stai dicendo che la nostra mente è di natura quantistica?  
*Apollo*: Parrebbe di si.  
*Dafne*: Potrebbe essere paragonata a un computer neurale quantistico?  
*Apollo*: Hai centrato il punto.  
*Dafne*: Quindi la coerenza quantistica regola i nostri processi biologici?  
*Apollo*: Se questa coerenza è in grado di essere usata da una patata, anche il nostro cervello è presumibilmente in grado di farlo.  
*Dafne*: Perché hai tirato in ballo una patata?  
*Apollo*: Perché è stato scoperto il segno inequivocabile di una coerenza quantistica di lunga durata tra i cromofori, le entità deputate al trasferimento di energia all’interno di un foto-sistema. Sto parlando, per l’appunto, di fotosintesi.  
*Dafne*: Ti trovo così interessante.  
*Apollo*: Ma?  
*Dafne*: Mi hai conosciuto in un momento sbagliato della mia vita.  
*Apollo*: Addio. Ti auguro tutto il meglio dal profondo del mio cuore.  
*Dafne*: Ti auguro di essere felice, non importa come.  

Un intenso profumo di alloro saturò ogni centimetro della stanza.
