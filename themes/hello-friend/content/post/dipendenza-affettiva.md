+++
title = "Dipendenza affettiva"
date = "2023-10-09"
author = "Dandy"
cover = "img/dipendenza-affettiva.jpeg"
description = "Oggi ho deciso di ignorarti. Non so perché, ma sentivo che era la cosa giusta da fare..."
+++

Oggi ho deciso di ignorarti. Non so perché, ma sentivo che era la cosa giusta da fare. Ieri mi hai stupita, poi mi hai ferita e poi sei riuscito nuovamente a stupirmi. I tuoi cambi repentini di umore mi gettano in uno stato di totale confusione.  Forse è proprio per questo motivo che non riesco a resisterti. Con te mi sembra di viaggiare sulle montagne russe con una benda agli occhi: riesco ad avvertire quando salgo, ma la caduta in picchiata è improvvisa. Me ne rendo conto solo perché ho il cuore in gola.

A volte mi ritrovo a piangere senza motivo, o almeno così credo. Ma una ragione c’è sempre. Domani dovremmo vederci, a patto che non tirerai fuori la solita scusa dell’ultimo momento. Sono già in fibrillazione. Non vedo l’ora di abbracciarti ma vorrei mandarti anche a quel paese. 
