+++
title = "La regola dei dieci corpi"
date = "2024-08-26"
author = "Dandy"
cover = "img/regola-10-corpi.jpg"
description = "Dicono che per dimenticare un amore importante, un uomo debba giacere con dieci corpi femminili in un arco temporale limitato...."
+++

Dicono che per dimenticare un amore importante, un uomo debba giacere con dieci corpi femminili in un arco temporale limitato. Non importa se non c’è il sentimento, l’importante è consumare. Ed è ciò che ho fatto.

La prima si chiamava Irina, una donna proveniente dall’Europa centro-orientale al confine con la penisola balcanica. Portava un’acconciatura scapigliata e un tatuaggio dal gusto squisitamente orientale le ricopriva gran parte del braccio sinistro. “Mi dà potere”, soleva dirmi, rimirando la sua estesa macchia d’inchiostro. Dopo aver trascorso più di un decennio in Medio Oriente, lavorando come dirigente di alto livello presso importanti aziende, ha deciso di trasferirsi in Italia, più per un legame d’amicizia instaurato con alcune donne italiane che per una reale preferenza del luogo. Sessualmente era estremamente esuberante: “Vorrei provare a farlo in tre. Cosa ne pensi? Ti andrebbe?”, mi ha chiesto in più occasioni. Possedeva, inoltre, tutta una serie di gadget, che spaziavano da vibratori di ogni forma e colore, unguenti profumati e lubrificanti, e persino un dildo strap-on da indossare con i partner maschili sensibili alla pratica del pegging. Esperienza decisamente interessante. La fine della frequentazione si palesò quando espressi tutto il mio dissenso per le gang bang interrazziali.

La seconda si chiamava Elena, una ragazza del sud Italia trasferitasi al nord per lavoro. Entrata in Polizia, più per la sicurezza di un posto fisso che per un reale senso di giustizia, aveva un aspetto arcigno e impenetrabile ed un corpo estremamente allenato, che sottoponeva ad interminabili sessioni con i pesi. Conosciuta intimamente, non era poi così inespugnabile, anzi assumeva l’aspetto di una gattina in cerca di affetto. La nostra frequentazione terminò quando cercò di multarmi per eccesso di velocità, dopo una serata trascorsa con i suoi colleghi.

La terza si chiamava Anna, una ex pattinatrice su ghiaccio, riciclatasi come personal trainer in una palestra a basso costo. Gli anni trascorsi in ambienti siderali devono averla ben conservata, perché dimostrava molti meno anni di quelli che aveva. La sua caratteristica principale era l’estrema flessibilità corporea. Ciò fu fondamentale per poter sperimentare posizioni erotiche impossibili per qualsiasi altra donna. La storia terminò dopo che finimmo di provare tutte le posizioni del kamasutra.

La quarta aveva un nome buffo, ma allo stesso tempo intrigante: Stevia, come il dolcificante naturale ricavato dalla omonima pianta. Aveva un caschetto biondo cenere e l’intera superficie corporea ricoperta da tatuaggi. Ciò di cui andava maggiormente orgogliosa erano i suoi glutei, che metteva in bella mostra, indossando leggings variopinti in qualsiasi occasione. Presto scoprii che aveva una prole numerosa, avuta dai due precedenti matrimoni. Per tale motivo la frequentazione scemò in un batter di ciglia.

La quinta ragazza si chiamava Martina. Con i suoi lunghi capelli castani ed un’altezza fuori dal comune, la pertica - così iniziai a chiamarla - aveva un’attitudine a flirtare con chiunque le risvegliasse pruriti sessuali. Lo facevamo in qualsiasi luogo: camerini delle boutique, bagni dei centri commerciali, saune delle SPA e persino in metropolitana all’ultima corsa notturna. La relazione clandestina terminò quando fummo scoperti dal suo compagno e futuro marito.

La sesta ragazza si chiamava Marta, fissata con la palestra e l’acido ialuronico. Aveva sempre il volto gonfio, causato da micro iniezioni localizzate sulle labbra e sugli zigomi. Non si può dire che fosse brutta, ma aveva un che di innaturale, che presto mi fece scendere la catena. Non arrivai mai al secondo amplesso.

La settima ragazza si chiamava Marika, o petit Marika, per la sua altezza che non superava il metro e cinquanta. Ciò non lo vedevo come un difetto. Anzi. Le sue dimensioni ridotte le conferivano una proporzione aurea, degna di un dipinto di Leonardo Da Vinci. Inoltre aveva una giocosa vivacità che mi attraeva molto. Fare l’amore con lei era come giocare con la Barbie: la prendevo e la facevo vorticare attorno al mio pene, come una girandola ruota attorno al suo perno sospinta dal vento. Rompemmo quando mi chiese di andare a vivere con lei.

L’ottava ragazza si chiamava Benedict, di origini francesi ma trasferitasi in Italia con la famiglia quando aveva pochi mesi. Viaggiatrice indefessa, spendeva tutto quello che guadagnava in mete esotiche e città dai nomi impronunciabili. Una sera le chiesi di uscire e lei mi propose una cena in Kamchatka, luogo in cui si trovava. Ruppi, mio malgrado, perché il sesso con lei era paragonabile ad una partita di D&D (avventuroso e sfidante).

La nona si chiamava Lisa, ragazza mora con un accenno di naso aquilino. Di primo acchito sembrava timida ed insicura, ma ad una conoscenza più approfondita era tutt’altro: una salamandra del sesso. Le piaceva tutto ciò che disgusterebbe qualsiasi altra donna. Forse per questo motivo mi attaccai a lei. La nostra storia improvvisamente finì così come iniziò, senza alcun apparente motivo. Ancora oggi rimpiango i bei momenti trascorsi assieme.

La decima e ultima ragazza si chiamava Lu (non ho mai capito se fosse l’abbreviativo di Luana, Lucia, Luce o Lucrezia. Rimarrà un mistero irrisolto). Lavorava presso una scuola comunale in qualità di assistente amministrativa e nel tempo libero arrotondava aiutando le persone anziane con le faccende domestiche. Le sue fantasie erotiche erano represse da una rigida educazione sessuale ricevuta in gioventù, e per questo motivo non superammo il terzo amplesso.

Al momento della stesura di questo resoconto, ho realizzato che la regola dei dieci corpi non ha nessun fondamento. La fine di un amore importante è un lutto che deve essere vissuto e metabolizzato fino in fondo.
